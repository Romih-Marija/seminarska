# seminarska naloga

Naslov seminarske naloge: Aplikacija OSEBNA ASISTENCA

63210282 Marija Romih

Informacijski sistem bi podpiral spletno aplikacijo Osebna asistenca, ki je namenjena zaposlenim asistentom in vsem uporabnikom, ki živijo v Sloveniji in so upravičeni do osebne asistence. Vseh skupaj je v Sloveniji približno 12 000. Pogostokrat se uporabniki soočajo z menjavo asistentov, ki je včasih težavna, saj ne vedo kam se obrniti in kje iskati novega asistenta. Še večkrat pa nastopi težava, ko morajo uporabniki ali izvajalci poiskati nadomestne asistente v času dopustov in bolniških odsotnosti.

Za uporabo aplikacije se mora Oseba registrirati oz. prijaviti.

Funkcija aplikacije je razdeljena na dva glavna dela.

Prvi del omogoča iskanje in povezovanje asistentov in uporabnikov.
Prijavljen uporabnik aplikacije lahko objavi v svojem imenu ali pa v imenu koga drugega (družinskega člana, zaposlenega…) eno ali več objav. Objava lahko prikazuje Osebnega asistenta, ki išče zaposlitev ali Uporabnika asistence, ki išče osebnega asistenta.

Drugi del omogoča pregled nad nadomeščanji, iskanje nadomestnih asistentov in iskanje uporabnikov, ki nadomeščanje potrebujejo. Prikazan bo koledar, ki bo shematsko prikazoval katere dneve v mesecu kdo Nudi nadomeščanje in katere dneve kdo Išče nadomeščanje.

Uporabniki aplikacije bodo med seboj lahko kontaktirali preko Chata, ki bo vgrajen v aplikacijo ali preko drugih osebnih kontaktov, ki jih bodo lahko po želji javno objavili v profilu.

V sklopu seminarske naloge pri predmetu IS, bi izdelala informacijski sistem, ki podpira prvi del aplikacije.

